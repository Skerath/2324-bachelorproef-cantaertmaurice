%%=============================================================================
%% Voorwoord
%%=============================================================================

\chapter*{\IfLanguageName{dutch}{Woord vooraf}{Preface}}%
\label{ch:voorwoord}

Als ik terugblik op de conclusie van mijn bachelorproef en hoe ik die heb bereikt, kan ik zeggen dat ik tevreden ben met het eindresultaat.
Het waren enkele vermoeiende maanden, vooral in combinatie met mijn stage bij Inetum-Realdolmen.
De periode voorafgaand waarin ik op zoek was naar een onderwerp en een co-promotor was wat lastig, waardoor ik met minder motivatie kon beginnen.
Maar goed begonnen is half gewonnen, en dat merkte ik zeker in dit geval.
Hierdoor kon ik deze proef met een gerust hart uitwerken en voordragen.\\

Artificiële intelligentie evolueert steeds sneller en het gebruik daarvan neemt toe, ook diensten zoals ChatGPT zijn niet meer weg te denken.
Hiermee kreeg ik de interesse om te onderzoeken in welke gebieden dit een meerwaarde zou kunnen bieden, en met dank van Kilian Ostijn kwam ik uit op de sportsector.
Ik wilde ook meer leren over deep learning en hoe deze gebruikt wordt om recente innovaties binnen de (toegepaste) informatica te realiseren.\\

Het onderwerp is doorheen de uitwerking van de proef geëvolueerd van een algemene proof-of-concept gebruikmakend van AI naar een specifieke oplossing op maat voor personal trainers, waaronder mijn co-promotor.
Hiervoor wil ik graag mijn promotor bedanken.
Enerzijds voor de hands-off approach, waarmee ik meer creatieve vrijheid had, en anderzijds voor het leren om de proef niet alleen vanuit een onderzoekend en technisch perspectief te bekijken, maar ook vanuit een meer praktisch haalbaar perspectief met oog op business value.\\

Ook wil ik graag mijn co-promotor, Jordi Van Bossuyt, bedanken voor alle hulp en advies doorheen de uitwerking van deze thesis.
Zonder zijn hulp zou het veel moeilijker geweest zijn om een resultaat te bereiken dat een echte meerwaarde biedt aan mijn doelgroep, de personal trainingsector.
Daarnaast wil ik hem en mijn vrienden bedanken voor de foto's die ik kon gebruiken bij het testen van de applicatie.
Tot slot wil ik mijn ouders en broers bedanken voor de motivatie en steun, zonder hen zou ik deze thesis nooit op tijd afgewerkt gekregen hebben.